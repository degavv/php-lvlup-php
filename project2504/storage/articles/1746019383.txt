Бухарест
Бухаре́ст, також Букаре́шт[2] (рум. București, Букуре́шть) — столиця Румунії, індустріальний та комерційний центр країни. Місто розташоване на південному сході країни, на берегах річки Димбовиці.


Церква святого Спиридона
За європейськими стандартами Бухарест — не старе місто. Перші згадки про нього з&#039;являються 1459 року.[3] Місто стало столицею Румунії в 1862 році та постійно підтверджує свій статус осередку румунської культури, мистецтва та політики. Його еклектична архітектура є сумішшю історичного, перехідного, комуністичного й сучасного стилів. У період між двома Світовими війнами завдяки елегантній міській архітектурі та винахідливості міської еліти, Бухарест отримав ім&#039;я «Париж Сходу», або «Маленький Париж»